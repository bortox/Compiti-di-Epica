# Parafrasi " Il duello tra Ettore e Achille " <!-- Metadata: type: Note; created: 2020-09-15 16:25:08; reads: 4; read: 2020-09-15 16:26:15; revision: 3; modified: 2020-09-15 16:26:15; -->
Dicendo così, Atena lo precedette subdolamente. Quando furono vicini l’ uno all’ altro il glorioso Ettore dall’ elmo scintillante disse ciò ad Achille: 

> _Non scappo più alla tua vista, figlio di Peleo, prima corsi tre volte intorno a Ilio, non seppi sostenere il tuo assedio, ma ora il coraggio mi porta a sfidarti, sia se vincerò o perderò. Invochiamo gli dei, affinché custodiscano i nostri patti: non voglio martoriare il tuò corpo dopo averti ucciso, quando ti avrò spogliato delle gloriose armi, restituirò il tuo corpo ai Greci, fa così anche tu._

 Con uno sguardo senza pietà, il veloce Achille disse:

> _O’ Ettore, non nominare i patti: così come non c’è concordia tra l’ uomo e il leone, e non vi è alleanza tra lupo e agnello, anzi, si odiano senza freni l’ un l’ altro , non potrà mai essere suggellato un patto tra di noi, se prima uno di noi non venga ucciso. Dimostra ora il tuo orgoglio con la lancia e impegnandoti nella lotta. Non hai via di scampo, Atena – colei che scaglia l’ asta – ti ucciderà con la mia, con la tua morte pagherai l’ uccisione dei miei compagni con la tua lancia._ 

Disse così, e con temibile accuratezza scagliò la lancia, che però il glorioso Ettore scansò: la vide e si piegò; l’ asta sibilò sopra di lui e si incagliò in terra, Atena Pallade la estrasse e la restituì ad Achille, senza essere vista da Ettore, leader di popoli . Dunque, Ettore, parlò al figlio di Peleo:

> _Fallito! Dunque, tu, Achille semidio, non sapevi la mia sorte, eppure l’ hai detta. Facevi l’ oratore, eri bravo con le parole, affinché io, terrorizzato, scordassi il mio onore e la mia ira. No, tu non trapasserai la schiena d’ uno che scappa, ma, mentre esprimo la mia ira, me la pianterai dritta in petto, se un dio farà accadere ciò. Innanzitutto evita la mia asta di bronzo lucente: che essa possa entrare tutta nel tuo corpo: la guerra, per i Troiani, sarebbe molto meno tormentosa se tu fossi morto: sei la loro angoscia più grande!_

Detto ciò, scagliò la lancia dalla maestosa ombra, colpì in centro lo scudo di Achille, il colpo era perfetto, ma l’ asta rimbalzò dopo l’ impatto contro lo scudo; Ettore s’ infuriò; scagliò la lancia invano; e si fermò avvilito : non aveva un’ altra asta da lanciare, quindi chiamò il suo fratello Deìfobo dal bianco scudo, ma lui era scomparso. Fu lì che Ettore comprese e disse: 
 
>  _Ahi ! Dunque gli dei mi condannano a morte! Credevo di avere il forte Deìfobo al mio fianco, ma ora è dentro le mura; Atena mi ha ingannato, la  morte mi si avvicina, non ho più scampo, ormai da tempo gli dei mi hanno abbandonato, la morte mi ha raggiunto. Ordunque, non morirò senza lotta, senza gloria, ma dopo aver compiuto un impresa tale che ne giunga la fama alle generazioni future_

Così dicendo, sguainò la lama affilata, che oscillava dietro al fianco, possente, si rannicchiò e corse all’assalto, come un’ aquila che vola in picchiata, piombando sulla pianura attraverso le oscure nubi, a ghermire un tenero agnello o una lepre nascosta: così scattò Ettore all’assalto, scuotendo l’ acuta spada. Anche Achille balzò, riempì il cuore d’ ira, si protesse con lo scudo lucente davanti al petto, agitando l’ elmo a quattro cimieri, con una sfavillante chioma d’ oro, forgiata da Efesto.  Così come Venere, la più bella stella della volta celeste, avanza al venire della notte, la punta della spada che Achille agitava nella sua destra, lampeggiava, meditando la morte dell’ illustre Ettore, cercando il punto da trafiggere della bella pelle dove era più vulnerabile al colpo.
Le armi di bronzo bellissime che Ettore aveva preso a Patroclo dopo averlo ucciso lo proteggevano su tutto il corpo, solo nel punto in cui le clavicole separano dal  collo le spalle appariva vulnerabile e proprio lì è molto facile perdere la vita. Proprio lì Achille glorioso lo colpì con la sua lancia mentre Ettore infuriava. La punta della lancia attraversò velocemente il morbido collo, però il pesante faggio non riuscì a tagliargli la gola, così che lui poteva parlare e scambiare parole. Ettore stramazzò nella polvere e Achille glorioso lo irrise vantandosi: 

> _Ettore, credevi forse di restare impunito mentre spogliavi Patroclo delle sue armi; non ti preoccupavi di me che ero lontano, bestia! Ma  io, che ho fiaccato le tue ginocchia, rimanevo sopra le navi incavate, difensore di Patroclo e molto più forte di lui. Ora cani e uccelli faranno scempio del tuo corpo, sbranandoti, mentre invece Patroclo sarà seppellito dai Greci._ 

Ettore, elmo lucente, gli rispose senza più forza;

> _Ti prego per la tua vita, per le ginocchia, per i tuoi genitori, non lasciare che i cani degli Achei mi sbranino vicino alle navi, ma accetta infinito oro e bronzo, i doni che ti daranno il padre e la nobile madre: rendi il mio corpo alla mia patria perché gli uomini e le nonne di Troia mi possano rendere l’onore del rogo funebre._

Achille dal pié veloce, guardandolo minaccioso, disse:
> _No, cane, non mi invocare, né per i ginocchi né per i genitori; ah! L' ira e il furore mi spingerebbero a lacerarti e sbranarti vivo, a causa di ciò che mi hai fatto, nessuno potrà allontanare le cagne dal tuo corpo, neanche se mi compensassero con un riscatto infinito dieci, venti volte, anche se promettessero qualsiasi cosa: non ti restituirò nemmeno se Priamo discendente di Dardano a peso d' oro mi compenserà, la nobile madre non piangerà il figlio che ha partorito steso sul letto, ma cani e uccelli ti sbraneranno totalmente._

Ettore, elmo lucente, rispose morendo: 

> _Ti riconosco, guardandoti: non potevo persuaderti, di certo, visto che nel petto hai un cuore di pietra. Bada però che io non sia la causa dell’ira degli dei contro di te, quel giorno che Paride e Febo Apollo ti uccideranno sopra le mura di Troia, per quanto tu sia forte._

Mentre diceva così, lo avvolse la morte: la vita volò via dal suo corpo e  scese nell’Ade, piangendo il suo destino, lasciando la giovinezza e il vigore.


<br><br><br>
> [↩️ Torna all' indice](../README.md)
