 # __Priamo si reca alla tenda di Achille__

Il glorioso re Priamo entrò senza essere visto, strinse tra le mani i ginocchi di Achille, baciò la sua mano, omicida che gli aveva ucciso molti figliuoli. Come quando una grave colpa travolge un uomo, che, dopo aver assassinato qualcuno in patria, fuggito in esilio in un altro paese, cerca ospitalità in casa di un ricco, e i presenti restano sbalorditì, così Achille restò, dopo aver visto Priamo simile agli Dei, anche gli altri si stupirono e si guardarono in faccia a vicenda. 
Priamo parlò a lui, iniziando a pregarlo:
> _Pensa al tuo padre, Achille pari agli dei, che è mio coetaneo, come me è sulla tetra soglia della vecchiaia, forse lo tormentano i vicini, standogli attorno e tramando contro di lui, perché non c'è nessuno che sia capace di allontare il male e il dannno. Pur sentendo dire che tu sei ancora vivo, è felice, spera ogni giorno di vederti tornare da Troia. Io, invece sono infelice del tutto, generai forti figli nell' ampia Troia, non me ne resta nessuno. Quando sbarcarono gli Achei ne avevo cinquanta, diciannove venivano tutti dalla stessa madre, Ecuba, mentre gli altri furono partoriti da altre donne in casa; ma il violento Ares ha tolto la forza vitale a molti, e l' unico che restava, il protettore della rocca e della gente, tu l' hai ucciso ieri, mentre lottava per la sua patria, Ettore...
Ora sono qui, alle vostre navi, per Lui, per riscattarlo da te, ti porto doni infiniti. Achille, abbi rispetto per gli dei, abbi pietà di me, pensando al padre tuo: io sono più misero, nessun altro mortale ha patito quanto me, portando alla bocca la mano dell' uomo che ha ucciso i miei figli!_

Questo disse Priamo, gli fece nascere desiderio di piangere il padre: Achille gli prese la mano e allontanò da sé il vecchio con delicatezza. Entrambi pensavano, uno piangeva Ettore lo sterminatore, a lungo, rannicchiandosi ai piedi d' Achille, invece Achille piangeva il padre, e ogni tanto anche Patroclo, quel pianto si diffondeva per la tenda. 
Quando il glorioso Achille finì di piangere, trasformò il suo desiderio in fatti: alzandosi dal seggio e sollevando da terra il vecchio, commiserando la testa e la barba bianchi, rivolgendosì a lui parlò parole volatili: 

> _Ah misero, quanti mali hai patito nel cuore! Come hai potuto venire da solo alle navi dei Greci, sotto gli occhi di un uomo che ti ha ucciso molti e gagliardi figliuoli? Hai forza d' animo salda come il ferro. Suvvia, ora siediti, lasciamo i dolori dentro ai nostri cuori; per quanto afflitti: il pianto non giova a nessuno._
> 
> _Gli dei stabilirono questo destino per gli infelici mortali: vivere nel dolore. Loro, invece, sono beati e liberi da affanni. Sulla soglia della casa di Zeus vi sono due giare che contengono i doni che egli elargisce. Se Zeus che scaglia i fulmini elargisce doni prendendoli dai due vasi, l' uomo incontrerà nella vita buona e mala sorte. Ma, a chi dà solo doni cattivi, presi da un solo vaso, lo rende oggetto di ogni disonore, una insoddisfazione e delusione divorante e rabbiosa lo incalza per la splendida terra, e va errando ramingo senza essere onorato né dagli dei, né dagli uomini._
> 
> _Dunque, gli dei fecero doni magnifici a Peleo fin dalla sua nascita; egli sfavillava su tutti i mortali per ricchezza, regnava sui Mirmidoni, nonostante fosse mortale gli fecero sposa una dea. Ma, oltre al bene, il dio donò lui anche il male, ossia che non ebbe nel suo palazzo una stirpe di figli successori del regno, ha generato un solo figlio, che morirà presto, e io non posso accudire mio padre: sono qui, a Troia, elargendo dolori a te ed ai tuoi figli. E sappiamo che anche tu, vecchio, prima fosti felice: quante sono le terre che si stendono al di qua di Lesbo, città di Màcaro e al di qua della frigia e delle rive dell' immenso Ellesponto, tutti, raccontano, o vecchio, che tu splendevi per figli e ricchezze. Il male che invece i figli del cielo ti donarono fu che vi sono sempre state battaglie e stragi di uomini intorno alla rocca di Troia. Ordunque, sopporta il dolore e non gemere senza riposo nell' animo; non otterai niente piangendo tuo figlio, non lo farai rivivere, al contrario potrai patire altri mali._



---
<sup><sub>Andrea Bortolotti</sub></sup>
___

<br><br><br>
> [:leftwards_arrow_with_hook: Torna all' indice](https://github.com/bortox/Compiti-di-Epica/blob/master/README.md)
