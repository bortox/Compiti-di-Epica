 # Andromaca dalle mura scorge il cadavere di Ettore
---
La sposa di Ettore diceva così piangendo, non aveva saputo prima la notizia: nessun messaggero di verità le aveva comunicato che il marito era chiuso fuori dalle porte, nel cuore dell' altra casa tesseva una tela doppia, di porpora, ricamandola con accuratezza. Ordinava ignara alle ancelle dai bei riccioli di accendere il fuoco sul tripode grande, affinché fosse pronto un caldo bagno per Ettore, quando sarebbe tornato dalla battaglia. Ancora  non aveva saputo che Atena dagli occhi di civetta aveva ucciso Ettore per le mani di Achille. Udì singhiozzi  e gemiti dalla torre sulle porte Scee, le sue gambe tremarono, le cadde la spola del telaio a terra, disse frettolosamente alle schiave dai bei riccoli:

> *Due di voi, venite con me, andiamo a vedere cos'è accaduto. Ho udito la voce di Ecuba, il mio cuore batte così forte che me lo sento in gola, ho i ginocchi rigidi: un male incombe sui figli di Priamo. Ah! Non ci voglio credere, ma temo atrocemente che il glorioso Achille abbia inseguito il mio Ettore audace fuori dalle mura di Troia,  solo, e che abbia già spento quel coraggio funesto che lo infiamma: non si nasconde tra la folla, ma scatta in avanti, non è secondo a nessuno per impeto guerriero.*

Dicendo ciò, si precipitò fuori di casa come una pazza, col cuore a mille, le ancelle la seguirono. Appena giunse alla torre sulle porte Scee, si fermo sulle mura, in preda all' ansia, e lo vide trascinato davanti alla rocca: i veloci cavalli lo trascinavano senza pietà verso le navi concave dei Greci. Una notte di tenebra coperse i suoi occhi e cadde indietro e quasi spirava la vita: le bende splendenti scivolarono via dal capo, lontano, il diadema, la rete, il cordone intrecciato, il velo che le donò l' aurea Afrodite nel giorno ch' Ettore dall' elmo lucente la portò via nella casa di suo padre Eezione dopo aver offerto ricchissimi doni nuziali.

---

<sup><sub>**NOTA:** ALCUNE PARTI SONO STATE LASCIATE COSÌ COME ERANO NELLA VERSIONE PARAFRASATA DA MARIA GRAZIA CIANI, SICCOME RIUSCIVANO A CREARE UN' ATMOSFERA MOLTO REALISTICA ED EMOTIVA DELLA SCENA, NON PENSO CHE AVREI POTUTO FARE DI MEGLIO OPPURE PROVARE A SEMPLIFICARE AGGIUNGENDO SINONIMI,CONGIUNZIONI...</sub></sup>


<br><br><br>
> [↩️ Torna all' indice](../README.md)
