# Parafrasi "I funerali di Ettore" <!-- Metadata: type: Outline; created: 2020-09-16 15:16:54; reads: 9; read: 2020-09-17 16:47:23; revision: 9; modified: 2020-09-17 16:47:23; importance: 0/5; urgency: 0/5; -->
I due guidavano i cavalli verso la città tra singhiozzi e pianto ; le mule portavano il morto e non se ne accorse nessuno degli uomini e delle donne dalle belle cinture: solo Cassandra, bella come la splendente Afrodite, salita a Troia vide e riconobbe il padre, diritto nel cocchio e l' araldo, voce che grida in città. E lo vide, nel carro da mule, steso sul letto funebre: gemette e gridò per tutta la città:
> _Venite a vedere Ettore, Troiani e Troiane, se mai gioiste, quando vivo tornava dalla battaglia; perché era gioia grande per la città e a tutto il popolo_

Disse ciò, e nessun uomo rimase fermo in città, nessuna donna, furono tutti vinti da insopportabile strazio, alle porte incontrarono il re che portava il cadavere. Per prime la sposa e la veneranda madre si gettarono sul carro: iniziarono a strapparsi i capelli e gli stringevano il capo: la folla le circondava piangendo. Tutto il giorno, fino al calar del sole, avrebbero pianto Ettore là sulle porte, ma il vecchio disse alla gente dal cocchio: 

> _Fatemi largo, cosicché possa passare con le mule: dopo potrete piangere e onorarlo, quando l' avrò condotto al palazzo._

Disse ciò, i Troiani si scostarono, fecero largo al carro, e quando l' ebbero portato nella splendida casa lo posero su un giaciglio a trafori, quando i cantori, coloro che intonano la sofferenza, cantavano una lamentosa canzone; attorno le donne piangevano.

Fra di loro Andromaca incominciò il lamento di Ettore il massacratore abbracciandogli la testa:

> _Oh sposo, lasci la vita troppo giovane, mi abbandoni vedova nella tua casa: il bambino che generammo insieme noi - disgraziati - non vivrà oltre alla sua giovinezza. Innanzitutto l' intera città sarà distrutta perché tu, il suo difensore, sei morto, tu che la proteggevi, salvavi i piccoli figli e le spose. Esse presto saranno rese schiave dai Greci, sulle concave navi, io con loro. Tu, figlio mio, sarai costretto a seguirmi là, dove dovrai sopportare indegne fatiche, e soffrire da un padrone spietato. Oppure un Greco ti scaglierà giù dalle mura - che fine orribile! - irato, forse perché Ettore gli uccise un fratello, o il padre, o un figlio. Moltissimi Greci furono abbattuti e morirono dalla forza di Ettore. Il tuo padre, nella paurosa carnefigina, non era dolce; per questo il popolo lo piange. O' Ettore hai lasciato maledetto pianto e singhiozzo ai tuoi genitori, ma soprattutto a me restano amari dolori: tu, morendo, non mi hai teso la mano dal letto e detto le tue ultime parole, che avrei ricordato sempre, giorno e notte, tra il pianto!_

Andromaca disse ciò, singhiozzando, le donne intorno piangevano. 
Tra loro anche Ecuba iniziò il suo sonoro lamento:

> _Ettore, carissimo al mio cuore tra tutti i figli, anche da vivo, tu eri caro agli dei, nel destino della tua morte ti hanno protetto ancora. Altri figli miei Achille dal piede rapido uccise, al di là del mare instancabile, a Samo, a Imbro, a Lemno sede delle fucine di Efesto. Ma, quando Achille ti tolse la vita con l' affilata lancia, ti trascinò innumerevoli volte attorno attorno alla tomba del suo compagno Patroclo, che tu gli hai ucciso; non l' ha resuscitato in questo modo. Nonostante ciò eccoti qui fresco a giacere nella sala, simile ad uno che Apollo dall' arco d' argento abbia ucciso con le sue dolci frecce._

Così disse piangendo e suscitò singhiozzo infinito: allora, fra di loro, per terza, Elena cominciò il lamento:

> _Ettore, fra tutti i cognati sei il più caro al mio cuore, il mio sposo è Alessandro simile agli dei che mi ha condotto a Troia; sarebbe stato meglio se fossi morta prima. Questo è ormai il ventesimo anno da quando lasciai la mia patria; non ho mai udito da te disprezzo o maligne parole; anzi, se qualcun altro mi rimproverava in casa, o tra i cognati o le cognate, oppure una sposa dal bel peplo, oppure la suocera - il suocero fu sempre buono come padre - tu li trattenevi calmandoli con la tua dolcezza, con le tue dolci parole. Così ti piango, ed io, sciagurata, afflitta nell' animo; nell' ampia Troia nessun' altro più di te è buono, mi è amico: tutti mi hanno in orrore._

Disse così piangendo, l' immensa folla gemeva. Il vecchio Priamo proclamò al suo popolo

> _Via ora, Troiani, portate del legname in città, e non temete un attacco improvviso e segreto dei Greci. Achille mi disse così, congedandomi dalle sue navi ricoperte di pece: non ci tormenterà prima che venga la dodicesima alba._

Priamo disse ciò, i Troiani aggiogarono ai carri i bovi e le mule, si riunirono davanti alla città. Per nove giorni portarono legna in grandissima quantità. Quando comparve la decima aurora - che dona la luce agli uomini - portarono fuori l' audace Ettore, piangendo. Posero il corpo in cima al rogo e appiccarono il fuoco. Quando mattutina splendette l' Aurora dalle dita rosate, il popolo si raccolse attorno al rogo del nobile Ettore, si raduranono; prima spensero il rogo con il vino brillante come la fiamma, là dove prima aveva regnato la furia del fuoco. I fratelli e i compagni, piangendo , raccolsero le ossa bianche. 
Scorrevano poderose lacrime attraverso le guance. Dopo aver raccolto le ossa, le misero dentro un'urna d' oro, avvolgendole in morbide stoffe color porpora: deposero l' urna subito in una buca profonda, la chiusero con grevi e grandi pietre. 
In fretta costruirono un rialzo, riversandovi la terra. 
Vi erano guardie per tutto, affinché gli Achei ben armati non li assalissero durante i funerali.
Dopo aver versato il tumulo, tornarono indietro; poi, raccolti come è giusto fare, allestirono il glorioso banchetto funebre in casa di Priamo, il re stirpe di Zeus. 
Così onorarono la sepoltura d' Ettore domatore di cavalli.

<br><br><br>
> [↩️ Torna all' indice](../README.md)
