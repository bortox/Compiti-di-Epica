# Recensione "Omero, Iliade" di Maria Grazia Ciani <!-- Metadata: type: Outline; created: 2020-09-16 15:26:53; reads: 9; read: 2020-09-17 00:04:32; revision: 9; modified: 2020-09-17 00:04:32; importance: 0/5; urgency: 0/5; -->
 ### Dati Editoriali
Il seguente libro - Omero, Iliade di Maria Grazia Ciani, versione integrale - è stato pubblicato da Marsilio Editori s.p.a. La prima edizione risale al 2016, quella che possiedo è del 2017.
 ### Narratore, focalizzazione e breve sintesi
Il poema epico dell’ Iliade, parafrasato dal greco da Maria Grazia Ciani, _canta di uomini ed eroi, memorabili nell’ espressione di sé e delle loro emozioni, dentro un eterno campo di battaglia, mentre gli dei dominano la scena e promuovono e determinano ogni vicenda umana_. La narrazione è in terza persona, il narratore è esterno e onnisciente, ordunque c'è focalizzazione zero: il narratore non assume il punto di vista di un personaggio in particolare, i tempi sono prevalentemente al passato, il narratore sollecita riflessioni sui temi cantati.
 ### Spazio e Tempo
Il racconto di questa guerra si svolge soprattutto intorno alla città di Troia, ed è narrato l’ ultimo anno della guerra tra Greci e Troiani.
 ### Sistema dei Personaggi e Trama
Paride, ospite del re spartano Menelao, rapisce sua moglie, Elena, la porta a Troia e non ha intenzione di restituirla. Scoppia una guerra. Agamennone, il re dei re, comanda la spedizione Achea contro Troia. Dopo essersi confrontato pesantemente con Achille, provoca la sua ira, quindi il migliore dei soldati greci si ritirerà dalla guerra. Gli Achei sono in gravi difficoltà, e da assedianti diventano assediati. Patroclo, grande amico di Achille, per mettere in fuga i troiani, veste le armi di Achille, riesce a respingerli ma muore nella battaglia. Allora Achille si ritira dalla sua ira contro Agamennone per avviare un’ altra ira contro i Troiani, in particolare Ettore che ha ucciso Patroclo. Dopo un combattimento ormai già deciso dagli dei contro il migliore combattente troiano, Ettore muore. Achille cercherà di sfregiarne il corpo, ma non ci riesce. L’ anziano re della città Priamo, padre di Ettore, visita Achille di notte, per recuperare il corpo di Ettore e seporlo con onore. Entrambi piangono per le notevoli perdite di vite, e alla fine l’ anziano re ottiene il corpo di Ettore. Successivamente c’è una situazione di stallo nella guerra, nessun esercito riesce a prevalere sull’ altro. Ulisse, un Acheo astuto, propone di fingere una ritirata e lasciare un mastodontico cavallo di legno, pieno dei migliori guerrieri Achei. I troiani cascano nel tranello, e la città battuta dai venti, Troia, viene bruciata, le donne vengono rese schiave, uomini e bambini vengono uccisi.
 ### Critica

Leggendo l' Iliade ho notato un senso di staticità del destino. Nella maggior parte dei duelli, è già deciso chi morirà, per gli interventi degli dei, anche nell' intera storia si prova un senso di lento declino della città di Troia. I duelli inoltre si svolgono sempre negli stessi modi: i due si fronteggiano, c'è il lancio dell' asta, che è il momento più importante dove si capirà come finirà la battaglia, siccome quasi sempre ci sarà un intervento al di sopra, degli dei, per far andare a segno il tiro oppure evitare le ferite al nemico di chi lancia l' asta. Da qui si capisce già come finirà il duello. È inoltre noioso, secondo me, perché tutte le predizioni, tutte, sono sempre azzeccate. Ad esempio quando Patroclo sta per morire prevede che Ettore morirà, e glielo comunica, succede lo stesso ad Achille. Oppure, le predizioni di Cassandra sulla rovina di troia, o le predizioni di Crise se Agamennone non restituirà Criseide. Non ho trovato una singola predizione errata, apparte il falso sogno di Agamennone di conquistare Troia, anche se essa non era una predizione, era un inganno di Nestore! Quindi, tutto l' intero racconto è estremamente prevedibile, anche leggere le lunghe descrizioni delle battaglie porta sempre con sé un po' di tristezza, perché si sa già chi vincerà, e gli eroi di entrambi le parti non possono cambiare né il destino a lungo termine, né il volere divino a breve termine.
Inoltre, in secondo piano, ho trovato noiose le descrizioni di tutte le uccisioni accadute durante una battaglia, onestamente, anche se vengono pronunciate poche parole sulla famiglia dell' ucciso e il dolore che troveranno, per me restano sempre simili ad un elenco. Inoltre il lessico, rispetto alla versione adattata da Baricco, è un po' antiquato, ma questo può anche affascinare e lo considero a metà tra punto di debolezza e punto di forza.

 ### Punti di Forza

La maggior parte delle descrizioni, sebbene siano lunghe, sono molto suggestive e riescono a farti immedesimare bene nell' ambiente, molte parole stanno a fagiuolo nei vari discorsi e il lessico epico, i numerosi epiteti, il modo in cui sono posti gli argomenti della frase ti fanno immedesimare ottimamente nell' atmosfera del tempo. Ci sono molti pezzi che, anche volendo, secondo me, non si potrebbero parafrasare meglio, come la visita di Priamo ad Achille. Inoltre si nota il lato pacifista dell' Iliade; innanzitutto nel fatto dell' inevitabilità del destino; la morte è uguale per tutti e rappresentare tutto il dolore dei familiari per ogni morte di guerrieri ti sprona a dire "ma perché combattono"? Inoltre Achille, il temibile guerriero, si rinchiude nella sua ira e non riconosce perché deve combattere contro i troiani, che non lo hanno mai provocato, solo perché Agamennone vuole combattere. Quando è con Priamo, Achille piange, perché sa che morirà presto e gli manca suo padre, l' ha lasciato solo. Anche per Priamo la situazione è la stessa: gli manca suo figlio ormai morto. Entrambi in realtà sanno che non rivedranno mai più i loro familiari, e piangono dopo quello che la guerra ha tolto loro. Se analizzata bene, ci sarebbero molti aspetti "moderni" per il tempo in cui l' Iliade è stata scritta; ad esempio anche il fatto che non si parli mai del carattere di Elena in tante pagine, così come quelle dedicate alla guerra, siccome lei è etichettata come causa, ci fa pensare sul bisogno di narrare le storie anche di persone comuni, non solo quelle di eroi. Oppure i concetti pacifisti di Achille. L' inevitabilità del destino e quindi la richiesta nascosta di mobilità sociale. Tutti questi concetti sono nascosti in semplici discorsi nel testo, ed analizzandoli al giorno d' oggi ci sembrano strani, per cui pensiamo "ma perché deve essere in questo modo? Non dovrebbe essere meglio per tutti in quest' altro?". Su una sorta di collegamenti logici come questi si celano molti significati profondi nascosti nell' Iliade, secondo me, che ancora non so analizzare bene. 

---

<sub>Andrea Bortolotti</sub>

---

<br><br><br>
> [↩️ Torna all' indice](../README.md)
