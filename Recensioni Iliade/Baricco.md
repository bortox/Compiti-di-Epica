# Recensione "Omero, Iliade" di Alessandro Baricco <!-- Metadata: type: Outline; created: 2020-09-16 15:26:33; reads: 7; read: 2020-09-16 16:02:28; revision: 7; modified: 2020-09-16 16:02:28; importance: 0/5; urgency: 0/5; -->
 ### Dati Editoriali
Il seguente libro – Omero, Iliade , di Alessandro Baricco – è stato pubblicato dalla Feltrinelli e la prima edizione risale a Settembre 2004, quella che possiedo è di Febbraio 2019. 

---

 ### Narratore, Focalizzazione e breve sintesi
Il poema epico dell’ Iliade, adattato da Alessandro Baricco,  canta di uomini ed eroi, memorabili nell’ espressione di sé e delle loro emozioni, dentro un eterno campo di battaglia. Tutte le apparizioni degli dei sono state tagliate dalla traduzione di Ciani. La narrazione è in prima persona con ben ventuno voci narranti, ordunque la focalizzazione è interna e multipla, siccome lo stesso evento non viene mai raccontato due volte dai personaggi.

---

 ### Spazio e Tempo
Il racconto di questa guerra si svolge soprattutto intorno alla città di Troia, ed è narrato l’ ultimo anno della guerra tra Greci e Troiani.

---

 ### Sistema dei Personaggi e Trama
Paride, ospite del re spartano Menelao, rapisce sua moglie, Elena, la porta a Troia e  non ha intenzione di restituirla. Scoppia una guerra. Agamennone, il re dei re, comanda la spedizione Achea contro Troia. Dopo essersi confrontato pesantemente con Achille, provoca la sua ira, quindi il migliore dei soldati greci si ritirerà dalla guerra. Gli Achei sono in gravi difficoltà, e da assedianti diventano assediati. Patroclo, grande amico di Achille,  per mettere in fuga i troiani, veste le armi di Achille, riesce a respingerli ma muore nella battaglia. Allora Achille si ritira dalla sua ira contro Agamennone per avviare un’ altra ira contro i Troiani, in particolare Ettore che ha ucciso Patroclo. Dopo un combattimento ormai già deciso dagli dei contro il migliore combattente troiano, Ettore muore. Achille cercherà di sfregiarne il corpo, ma non ci riesce. L’ anziano re della città Priamo, padre di Ettore, visita Achille di notte, per recuperare il corpo di Ettore e seporlo con onore. Entrambi piangono per le notevoli perdite di vite, e alla fine l’ anziano re ottiene il corpo di Ettore. Successivamente c’è una situazione di stallo nella guerra, nessun esercito riesce a prevalere sull’ altro. Ulisse, un Acheo astuto, propone di fingere una ritirata e lasciare un mastodontico cavallo di legno, pieno dei migliori guerrieri Achei. I troiani cascano nel tranello, e la città battuta dai venti, Troia, viene bruciata, le donne vengono rese schiave, uomini e bambini vengono uccisi.

---

 ### Critica
Baricco è convinto che le apparizioni degli dei non siano necessarie, quindi le ha tagliate. Secondo lui, “dietro al gesto divino, c’è successivamente un gesto umano che riassume quello divino.”  (pagina 8) .Secondo me, tagliare le apparizioni degli dei, ha rimosso il confine tra finzione e realtà, siccome spesso gli dei prendono le sembianze degli uomini, per ingannarli o nascondere loro la realtà, indirizzandoli a fare azioni un po’ nello stesso modo di un regime propagandistico. Ad esempio, quando appare Deìfobo accanto ad Ettore, oppure quando la vecchia tessitrice convince Elena ad andare da Ettore, il libro non ci comunica che è in realtà una finzione, e sembra come se manchi un pezzo del puzzle della storia, ad esempio, nel caso di Elena, da dove è spuntata fuori la vecchia filatrice di Sparta (pagina 33) oppure nel caso di Ettore, dove ha trovato il coraggio il fratello Deìfobo, che fino a poco fa era rintanato fra le mura (pagina 137) ?

---

 ### Punti di Forza
L’ Iliade adattata da Baricco è molto più fluida e scorrevole da leggere della versione di Maria Grazia Ciani su cui si basa : sono state rimosse numerose ripetizioni, e le apparizioni degli dei (pagine 7 e 8) . È più intrigante grazie alla narrazione in prima persona, e sono stati snelliti molti paragrafi che nella versione della Ciani sembravano quasi elenchi. È ottima per chi vuole interessarsi per la prima volta all’ Iliade e al suo tono epico senza leggere tante pagine, che poi potrà scegliere se approfondire leggendo una versione più completa e con la presenza degli dei. 

---

_Andrea Bortolotti_

---

<br><br><br>
> [:leftwards_arrow_with_hook: Torna all' indice](https://github.com/bortox/Compiti-di-Epica/blob/master/README.md)
